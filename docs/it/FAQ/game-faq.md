# F.A.Q. e problemi noti
Una lista di domande frequenti e bug noti.

---
## **Client**

---
#### **Come si installa BeamMP?**

C'è una guida per installare BeamMP, la puoi trovare [qui](https://docs.beammp.com/it/game/getting-started/).

---
#### **BeamMP funziona su versioni piratate del gioco?**

Le versioni piratate o non aggiornate di BeamNG.drive non sono supportate. Se vuoi usare BeamMP, acquista il gioco.

---
#### **BeamMP funziona su Linux?**

Il client non è ufficialmente supportato su Linux, ma dovrebbe comunque funzionare tramite `wine` o utilizzando lo stesso prefisso del gioco tramite `proton`.

---
#### **Perché il launcher è segnalato come un virus da Windows defender?**

Il launcher è segnalato come **falso positivo** perché non è stato firmato con delle licenze specifiche che, essendo molto costose, non sono state acquistate.

Non c'è alcun codice malevolo in BeamMP; tutto il codice per il server, launcher e il client Lua è disponibile sul nostro [GitHub](https://github.com/BeamMP).

---
#### **Le prestazioni del gioco sono basse, cosa posso fare?**

Stiamo lavorando il più possibile per garantire prestazioni stabili a tutti. Se hai già abbassato le impostazioni grafiche, purtroppo non c'è molto che puoi fare se non giocare con un numero minore di persone. Il gioco è strettamente legato alla potenza e al numero di core della CPU, quindi con processori più vecchi (anche con quattro core) avrai difficoltà ad avere buone prestazioni con più di una manciata di giocatori.

---
## **Varie ed eventuali**

---
#### **Dove posso trovare il codice?**

Tutto il codice sorgente è disponibile su [GitHub](https://github.com/BeamMP).
Prima di modificare il codice, ricordati che è soggetto ai nostri [termini di utilizzo](https://forum.beammp.com/t/terms-of-use-v1-0/43) e con le seguenti licenze:

| Codice     | Licenza                                                                    |
|------------|:--------------------------------------------------------------------------:|
| Server     | [LICENSE](https://github.com/BeamMP/BeamMP-Server/blob/master/LICENSE)     |
| Launcher   | [LICENSE](https://github.com/BeamMP/BeamMP-Launcher/blob/master/LICENSE)   |
| Client Lua | [LICENSE](https://github.com/BeamMP/BeamMP/blob/development/LICENSE)       |

---
#### **Ho trovato un bug o un exploit cosa faccio?**

Se il problema è legato al codice e sai come usare GitHub, crea una nuova "Issue" nel repo corretto sul nostro [GitHub](https://github.com/BeamMP). Il nostro flusso di lavoro è basato sulle "Issue" di GitHub; anche se hai già una soluzione al bug, sei pregato di creare una nuova "Issue" e poi chiedere una "Pull Request" che risolva la "Issue". Maggiori informazioni [qui](https://github.com/BeamMP/BeamMP/blob/development/CONTRIBUTING.md).

Nel caso non abbia o non sappia usare GitHub, puoi procedere nei seguenti modi:

- Se il problema non concerne nulla di sensibile, puoi creare un nuovo post sul nostro [forum](https://forum.beammp.com) o sul nostro [Discord](https://discord.gg/beammp).
- Se il problema concerne informazioni sensibili, contatta un nostro membro dello staff su [Discord](https://discord.gg/beammp).
